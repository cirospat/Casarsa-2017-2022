
.. _h6865385d774156921c744940621825:

COME AMMINISTREREMO
###################

\ |STYLE0|\ : coinvolgimento dei cittadini nelle scelte che riguardano il futuro di Casarsa. Nei prossimi anni sarà infatti necessario compiere delle scelte importanti e non sempre facili: sviluppo del territorio, urbanistica, opere pubbliche, viabilità, sostegno ai servizi sociali, alle istituzioni scolastiche, alle associazioni, alle attività produttive e alle realtà cooperative. Tali scelte andranno operate solo dopo aver condiviso tematiche e possibili soluzioni con i cittadini, con le associazioni e con gli operatori che quotidianamente si trovano a lavorare sul nostro territorio. Utili in questo senso potranno essere i “Forum dei cittadini”, previsti dall'art. 68 dello Statuto Comunale. 

Nei confronti delle associazioni il principio da adottare è quello della sussidiarietà, al fine di ottimizzare le risorse e coinvolgere nei processi decisionali e realizzativi il volontariato.

\ |STYLE1|\ : comunicazione continua e diretta con il cittadino, trasparenza nei processi amministrativi e decisionali. Il fine che guiderà l'azione delle istituzioni comunali sarà quello di assicurare la sostenibilità economica e ambientale del Comune e di rispondere ai bisogni dei cittadini e al benessere della comunità, all’insegna della sobrietà nell’utilizzo delle risorse pubbliche. 

Implementazione del sito Internet del Comune, con la pubblicazione di tutti gli atti rilevanti, e creazione di una sezione per le segnalazioni on line di suggerimenti, problemi e disservizi.

\ |STYLE2|\ : Il Comune deve aprirsi quanto più possibile alla gente ed essere in grado di dare risposte in tempi brevi e certi alle richieste dei cittadini. I dipendenti municipali sono una risorsa a servizio della cittadinanza: è importante che essi siano motivati e coinvolti. Andrà periodicamente monitorato il livello di efficienza della struttura organizzativa comunale ed approntati interventi migliorativi, anche attraverso la formazione, l'aggiornamento e la valorizzazione delle competenze dei dipendenti.

\ |STYLE3|\  ricerca di collaborazione con i Comuni limitrofi e con gli altri Enti coinvolti nel governo e nella gestione del territorio, ai fini di cooperare al suo sviluppo sostenibile. Creazione e sviluppo di reti, soprattutto nel settore dei servizi sociali, dell'urbanistica, viabilità ed infrastrutture, della tutela dell'ambiente, della cultura e del turismo, del sostegno alle attività produttive.

Sostegno alla creazione e al rafforzamento di reti di cittadinanza attiva, nell’ottica dell’auto-organizzazione dei cittadini.

\ |STYLE4|\ : Cooperazione e coordinamento tra le istituzioni e le forze dell'ordine preposte al controllo del territorio e alla sicurezza (Polizia Municipale, Carabinieri, Polizia Ferroviaria). Il Comune e la Polizia Municipale non devono sostituirsi alle forze dell’ordine, ma collaborare alle complessive azioni di prevenzione. Promozione della cultura della legalità.


.. bottom of content


.. |STYLE0| replace:: **Processo partecipato**

.. |STYLE1| replace:: **Trasparenza e sobrietà**

.. |STYLE2| replace:: **Ottimizzazione dell'amministrazione**

.. |STYLE3| replace:: **Creazione di reti:**

.. |STYLE4| replace:: **Sicurezza e legalità**
