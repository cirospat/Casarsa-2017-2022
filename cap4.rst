
.. _h687975294a4a245ec7a5675627961:

SVILUPPO ECONOMICO 
###################

Commercio, turismo, attività produttive

Promuove e sostenere gli esercizi commerciali del nostro paese: far sentire ai commercianti che l'Amministrazione è pronta a lavorare al loro fianco, condividendo tutte quelle iniziative volte a rilanciare il paese e a creare sviluppo ed occupazione. Riconoscere il ruolo sociale e di servizio ricoperto dagli esercizi di prossimità. L'Amministrazione deve essere di supporto e non di ostacolo allo sviluppo delle attività locali, anche con il ripensamento e la valorizzazione della funzionalità della Commissione Commercio. Gli interventi tesi a favorire la fruibilità e vivibilità degli spazi urbani (parcheggi, illuminazione, abbattimento barriere architettoniche, pavimentazione aree pedonali) possono essere di sicuro vantaggio anche per le attività commerciali e alla loro riconfigurazione come una sorta di “centro commerciale” a cielo aperto, mettendo in rete gli esercizi presenti. 

 

.. _h9514e1428301f2e2c21231323737c54:

Istituire una “Consulta” dei commercianti
*****************************************

quale spazio di discussione attivato dall'ente locale, nel quale i commercianti (anche quelli non rappresentati nelle associazioni di categoria) possono interloquire con i funzionari, ma anche con esperti, per trovare soluzioni nuove a problemi vecchi, mirando a progetti sulla qualità e sul miglioramento dell'offerta merceologica.

.. _h427e5f4a5da574f34556c763c711a6:

Mercato
*******

rilancio del mercato cittadino, ampliamento degli spazi a disposizione e apertura a nuovi operatori commerciali. Verificare la possibilità di ospitare le produzioni locali di Campagna Amica o simili esperienze di farmers market.

.. _h2e274c2a3d16106d7c2742b54552b:

Manifestazioni ed eventi
************************

promuovere eventi e manifestazioni finalizzate ad animare il comune e promuovere le occasioni di visibilità per gli operatori del territorio. Relativamente alla Sagra del Vino, proseguire nel rapporto con la Pro Loco per valorizzare le produzioni tipiche vitivinicole ed enogastronomiche e le relazioni con le altre Città del Vino, facendo in modo che la manifestazione si caratterizzi sempre più come una vetrina del territorio.

.. _h52392f1d266247633ede2353631c6f:

Cultura e turismo
*****************

favorire l'accoppiamento di turismo e cultura valorizzando gli itinerari pasoliniani e le attrattive locali. In questo contesto il Centro Studi Pier Paolo Pasolini deve promuovere eventi, ma soprattutto deve strutturarsi come casa-museo: solo in questo modo potrà essere il principale motore del turismo locale. Da qui la predisposizione di un reale percorso espositivo permanente, la messa in rete delle risorse già disponibili per la visita dei luoghi pasoliniani, oggi non strutturata.

Fondamentale, e in parte ancora inespresso, il rapporto con le scuole per collaborazioni e visite guidate. Costituzione di reti con i comuni e territori limitrofi per la creazione e promozione di percorsi turistici, nella consapevolezza che per poter essere competitivi l'attuale offerta ricettiva (alberghi, ristorazione, servizi) va rivista e potenziata.

.. _h1c7f587a1938193d395916575276e79:

Agricoltura ed agroalimentare
*****************************

riconoscere il ruolo centrale che da sempre l'agricoltura e la trasformazione agroalimentare occupano a Casarsa, anche nell'ottica della multifunzionalità delle imprese agricole (agricoltori anche come custodi del paesaggio, del territorio e delle tradizioni). Istituire una Consulta degli Agricoltori e dell’ambiente da coinvolgere in maniera attiva nelle scelte che condizionano lo sviluppo del territorio (tutela ambientale, urbanistica, viabilità, economia...) aperto alle organizzazioni, anche di fatto, di cittadini, quali i gruppi di acquisto solidale. Valorizzare le aziende cooperative e promuovere le occasioni di promozione delle produzioni agroalimentari locali. Rivedere il regolamento di polizia rurale per favorire la sostenibilità.

.. _h1e5382d46351947692c593c5a6ac37:

Attività produttive
*******************

Valorizzazione della zona artigianale per render l'area più fruibile ed attrattiva. Riprendere i contatti con la ZIPR, alla ricerca di collaborazioni ed istituzioni di rete che, ottimizzando i servizi, potrebbero tradursi in concreti vantaggi per tutti gli operatori del territorio. Pensare alla possibilità di ospitare alcuni servizi avanzati di start-up di impresa, favorire l'insediamento di imprese giovani ed innovative.

.. _h3b313c51f513d1314df572a1879:

Lavoro
******

promuovere tutte le iniziative che possano portare al consolidamento e, ove possibile, all'incremento dei posti di lavoro sul territorio comunale nonché all’eventuale riconversione degli inoccupati in nuovi settori di attività.

.. _h4c5933696d6d3c1cf49b796a5d7c66:

Innovazione
***********

Favorire nei rapporti tra amministratori e cittadini, enti e associazioni l’utilizzo del digitale, favorendo corsi per quanti ancora non lo utilizzano. Creazione reti wifi sul territorio comunale.


.. bottom of content
